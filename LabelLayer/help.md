# LabelLayers - widget til ArcGIS Web AppBuilder
LabelLayers er en widget utviklet av Geodata AS for å tekste kartlag direkte i ArcGIS Web AppBuilder. Dette er spesielt nyttig for ad hoc kartlag som legges til i Web AppBuilder og som dermed ikke er satt opp med teksting i det underliggende webkartet som Web AppBuilder bruker. 

#### Kort om bruken
Denne widgeten kan brukes til å konfigurere teksting av kartobjekter, både for eksisterende kartlag og kartlag som legges til under bruk (ved hjelp av widgeten "Legg til kartlag"). Eventuelle innstillinger for teksting som gjøres for eksisterende kartlag vil kun gjelde så lenge applikasjonen er i bruk. Neste gang app'en starter vil den benytte eventuelle innstillinger for teksting som er lagret i webkartet som benyttes.  
